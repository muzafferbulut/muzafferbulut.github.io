---
title: About
icon: fas fa-info-circle
order: 4
---

<div class='text-justify'>
Merhaba, ben Muzaffer. Harita Mühendisiyim. 2016 yılında Cibali Lisesi'ni okul birincisi olarak tamamladıktan sonra Gebze Teknik Üniversitesi Harita Mühendisliği Programı'na başladım. 2021 yılında bölüm ikincisi derecesiyle onur öğrencisi olarak mezun oldum.</div>
<br>
<div class='text-justify'>CBS ve uzaktan algılama teknolojileri ile çalışmaktan keyif alıyorum. Öğrenim sürecimde de genel olarak bu alanlara yönelik çalışmalar yaptım. Lisans bitirme tezimde akıllı şehirlerde büyük veri yönetimi üzerine 2 adet çalışma yaptım ve başarıyla sundum. Tez sürecimde yoğun olarak kullandığım veri tabanı yönetim sistemleri SQL Server, PostgreSQL ve MongoDB ile ilgili çalışmalarıma devam etmekteyim. Aynı zaman da Python ve Javascript ile çalışmalar yapmaktayım.</div>
<br>

# Yayınlar

## Makale:

* 	Aydınoğlu, A. Ç. , Bovkır, R. & Bulut, M. (2022). [Akıllı şehirlerde büyük coğrafi veri yönetimi ve analizi: hava kalitesi örneği](https://dergipark.org.tr/tr/pub/geomatik/issue/66138/938855) . Geomatik , 7 (3) , 174-186 . DOI: 10.29128/geomatik.938855

## Bildiri

* Aydınoğlu, A. Ç. , Bovkır, R. & Bulut, M. (2022). [Calculation of Air Quality Index in NoSQL Database Environment with Big Data Analytics](https://www.youtube.com/watch?v=X_LwK2D-Clg), Spatial Data Handling for Smart Cities and Earth System, 13-14 August, Sakarya.

<br>

# Projeler

## Akıllı Şehirlerde Büyük Veri Yönetimi ve Analizi (2022):

* <div class='text-justify'>Teknolojinin gelişimi, yeni ürünlerin ortaya çıkışını tetiklemiş ve farklı ortamlardan veri toplanmaya başlamıştır. 70'li yılların popüler veri tabanı yönetim sistemleri olan ilişkisel veri tabanları farklı formatlarda ve yatay ve dikey olarak hızlı büyüyen 'büyük veri' karşısında yetersiz kalmış ve NoSQL veri tabanı sistemleri ortaya çıkmıştır. NoSQL (Not Only SQL - SQL'den Fazlası) veri tabanı sistemleri farklı ortamlardan ve farklı formatlarda toplanan verileri depolamamıza ve performanslı bir şekilde bu büyük veri kümelerinden faydalı bilgi çıkarmamıza olanak sağlayan sistemlerdir. </div>
* <div class='text-justify'> Bu çalışmada, akıllı şehirlerde örnek teknolojiler değerlendirilmiş, coğrafi büyük verinin CBS ile entegrasyonu kapsamında hava izleme istasyonlarından elde edilen anlık sensör ölçme verileri kullanılarak NoSQL veri tabanı ortamı olan MongoDB’ de Hava Kalitesi İndeksi (HKİ) hesaplanmıştır. CBS ortamında hava izleme istasyonlarına yakın olan trafik sensörlerinden elde edilen veriler PostgreSQL ortamında değerlendirilerek ortalama trafik yoğunlukları hesaplanmıştır. Elde edilen sonuçlara göre hava kalitesinin trafik ile ilişkisi belirlenmiş ve uyarıcı gösterge panelleri üretilmiştir. </div>


## [Tapu Sözel Verileri Raporlama: ReporterPDF](https://github.com/muzafferbulut/tapu-sozel-verileri-raporlama) (2022):

* <div class='text-justify'>Günümüzde daha yaşanılabilir kentler inşa etmek için arsa ve arazi düzenlemeleri yapılmaktadır. Bu düzenlemelerin yapım aşamasında mevcut hak ve yükümlülüklerin de yasa ve yönetmeliklere uygun bir şekilde korunması gereklidir. Yapılacak uygulamalarda kullanılmak üzere pdf formatında temin edilen tapu sözel verileri ilgili programın modülüne el ile girilir. Bu uygulama ile tapu sözel verileri Python aracılığıyla manipüle edilmekte ve tüm dosyalardaki ilgili veriler excel formatında dışa aktarılmaktadır. Böylelikle hem zamandan hem de iş gücünden tasarruf sağlanmaktadır.</div>

## [GISMS](https://www.youtube.com/watch?v=X5vuSjCwULw) (2021):

* <div class='text-justify'>Kurucu üyelerinden olduğum TEKNOFEST Akılllı Ulaşım yarışmasında yarışan GISMS takımımızın CBS ve veritabanı sorumlusu olarak görev aldım. Görev sürem boyunca veri tabanı ve CBS çözümleri hakkında ön araştırmalar yaparak ürün geliştirme aşamasında ekibe destek oldum. Ekibimiz yarışmada finalist olma başarısı gösterdi. </div>

## Makine Öğrenmesi Araçları ile Taşınmaz Değerleme Uygulaması (2021):

* <div class='text-justify'> Ülkemizde gayrimenkul değerleme alanında henüz standart bir model yoktur. Kullanılan geleneksel yöntemler geniş alanların değerlemesinin yapılmasında sağlıklı sonuçlar vermeyip sonuçlar değerleme uzmanına göre değişkenlik göstermektedir. Hem değerleme uygulamalarının standart hale gelmesi hem de kişisel kanaatlerin devre dışı bırakılması açısından özellikle geniş alanların makine öğrenmesi araçları ile değerlemesinin yapılması önem arz etmektedir. Bu çalışmada 25 kriterlik bir örnek veri seti üzerinde lightgbm, lineer regresyon, karar ağaçları ve rastgele orman algoritmaları kullanılarak gayrimenkul değerleme yapılmış sonuçlar karşılaştırılmıştır. </div>

## [Termal Isı Adalarının Tespit Edilmesi ve Şehirleşmenin Yönünün Belirlenmesi](https://github.com/muzafferbulut/UHI) (2021):

* <div class='text-justify'>Dünya nüfusunun hızla artmasına paralel olarak artan kontrolsüz ve plansız kentleşme insan sağlığı açısından ciddi sorunlara yol açabilecek bir problem olan kentsel ısı adalarının oluşmasına sebep olmuştur. Bu çalışmada Landsat 8 görüntüleri ve python programlama dili kullanılarak İstanbul ili için kentsel ısı adaları tespit edilmiş ve 5 senelik periyotta değişim analizi yapılmıştır.</div>
